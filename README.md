# Az informatikai érettségi programozási feladatainak megoldásai Python3 nyelven

Az itt közzétett programok csak egy-egy példát jelentenek a feladatok
megoldására, ám számtalan más megvalósítás is elképzelhető. A feladatok
kiírásában általában szerepel, hogy a vizsgázó feltételezheti az
adatfájlok és a beadott inputok megfelelőségét, azaz nem kell időt
töltenie a helytelen adatokkal kapcsolatos hibák kezelésével, így az
itt publikált forráskódok általában ezt figyelembe véve készültek.
Némelyik feladathoz több megoldóprogram is kódolásra került, amelyek a
programnyelv más-más szerkezeteit mutatják be. A különböző megoldások
vizuális összehasonlítására az ingyenes és nyílt forrású
[Meld](https://meld.app) programot ajánlom.

A feladatokat 2016-ban kezdtem kódolni, de nem ellenőriztem, hogy az
ennél korábbi vizsgák idején, az akkori Python3 verziói tartalmazták-e
már azokat a nyelvi elemeket, függvényeket stb.-ket, amelyeket a
megoldás során felhasználtam. Nem törekedtem arra sem, hogy a
középiskolában tanított elemi programozási tételeket feltétlen
alkalmazzam, ha azokat egyszerűbb vagy olvashatóbb pythonos
szerkezetekkel tudtam helyettesíteni.

A feladatkiírásokat innen másoltam át: [Oktatási
Hivatal](https://www.oktatas.hu/kozneveles/erettsegi/feladatsorok)

Ajánlott olvasmány a [Python a gépben](https://eutlantis.k2os.hu/books)
című könyv.
